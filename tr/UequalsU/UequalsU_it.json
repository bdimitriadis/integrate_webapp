{
  "title": "NON RILEVABILE = NON TRASMISSIBILE",
  "subheading": "La buona notizia è stata finalmente confermata durante la conferenza sull'AIDS 2018 di Amsterdam: le persone che assumono regolarmente le terapie antiretrovirali (ART) con viremia non rilevabile non trasmettono l’HIV per via sessuale. Il rischio è zero.",
  "content": "<p>Venti anni di prove dimostrano che il trattamento dell'HIV &egrave; altamente efficace per la riduzione della trasmissione dell'HIV. Le persone HIV positive che assumono regolarmente le terapie antiretrovirali e hanno un livello non rilevabile di HIV nel sangue non trasmettono l'HIV per via sessuale. Fra il 2007 e il 2016 sono stati intrapresi tre studi importanti sulla trasmissione sessuale dell'HIV fra migliaia di coppie in cui uno solo dei partner era affetto da HIV. In tali studi non si &egrave; verificato nemmeno un singolo caso di trasmissione sessuale dell'HIV da una persona HIV positiva con carica virale non rilevabile al relativo partner HIV negativo.</p>\n<p>Pertanto, oltre a consentire alle persone affette da HIV di mantenersi in salute e godere di un'aspettativa di vita simile a quella delle persone HIV negative, ora i farmaci antiretrovirali consentono ai soggetti HIV positivi con carica virale non rilevabile di fare sesso non protetto senza alcun rischio di trasmettere l'HIV al partner.</p>\n<p>Questo risultato conferma l'opinione attuale dell'Organizzazione Mondiale della Sanit&agrave; e di oltre 750 altre organizzazioni in tutto il mondo, secondo le quali le persone con carica virale HIV stabilmente soppressa non trasmettono il virus sessualmente.</p>",
  "more_html": "Scopri di più su U = U sul sito <a href=\"https://www.preventionaccess.org/\" target=\"_blank\">Prevention Access Campaign</a>."
}