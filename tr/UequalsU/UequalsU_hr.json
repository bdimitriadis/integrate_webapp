{
  "title": "NEMJERLJIVO = NEZARAZNO",
  "subheading": "Dobre su vijesti potvrđene tijekom AIDS konferencije 2018. u Amsterdamu: ako si na antiretrovirusnoj terapiji (ART) i nemjerljiv, ne možeš inficirati partnera spolnim putem. Rizik je nula.",
  "content": "<p>Dvadeset godina liječenja HIV-a pokazuje da ono iznimno učinkovito u smanjenju prijenosa HIV-a. Osobe koje žive s HIV-om, a koje su na antiretrovirusnoj terapiji te imaju nemjerljivu razinu virusa u krvi, ne predstavljaju rizik od prijenosa HIV-a spolnim putem. Između 2007. i 2016. provedena su tri velika istraživanja o prijenosu HIV-a spolnim putem na tisućama parova kod kojih jedan partner ima HIV, a drugi ne. U tim istraživanjima nije zabilježen nijedan slučaj prijenosa HIV-a spolnim putem sa osobe s nemjerljivom viremijom na svog partnera koji nema HIV.</p>\n<p>Stoga, pored toga što se njome omogućava da osobe koje žive s HIV-om ostanu zdrave te imaju životni vijek sličan osobama koje nemaju HIV, antiretrovirusnim se lijekovima pruža mogućnost osobama koje žive s HIV-om i imaju nemjerljivu viremiju, da imaju spolne odnose bez kondoma bez rizika prijenosa HIV-a na svog partnera.</p>\n<p>Ovim se rezultatima potvrđuje postojeći konsenzus Svjetske zdravstvene organizacije i više od 750 drugih organizacija diljem svijeta da osobe čija je viremija HIV-a nemjerljiva ne mogu prenijeti virus spolnim putem.</p>",
  "more_html": "Više o N=N saznajte na web stranici <a href=\"https://www.nemjerljivo.com/\" target=\"_blank\">www.nemjerljivo.com</a>."
}