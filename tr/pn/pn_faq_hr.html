<h2>PN FAQs</h2>
<div class="faq">
    <p><u>Što je to?</u></p>
    <p>RiskRadar obavještavanje partnera je besplatna usluga koja omogućuje povjerljivo obavještavanje spolnih partnera nakon dijagnoze spolno prenosive infekcije.</p>
    <p><u>Kako pristupiti usluzi?</u></p>
    <p>RiskRadar obavještavanje partnera koristi se na zatvorenom dijelu ovog mrežnog sjedišta, kojem se može pristupiti pomoću kôda dobivenog od zdravstvenog djelatnika nakon dijagnoze. Usluzi se može pristupiti kod kuće ili bilo gdje s pristupom internetu. Unesi dobiveni kôd u prostor za provjeru i pritisni Prihvati kako bi dobio/la pristup.</p>
    <p><u>Čemu služi?</u></p>
    <p>Obavještavanje spolnog partnera o nedavnoj infekciji može ga/ju potaknuti na testiranje ili preventivno liječenje. Usluga je napravljena kako bi pomogla u situacijama nedovoljnog povjerenja, sigurnosti ili volje za komunikacijom s prethodnim partnerima o nedavnoj dijagnozi spolno prenosive infekcije. Većina osoba preferira obavještavanje uživo ili otvoreno (osobna poruka). Ukoliko postoji šansa da netko drugi osim tvog spolnog partnera/ice pročita poslanu poruku, nemoj korisititi RiskRadar obavještavanje partnera.</p>
    <p><u>Kako se koristi?</u></p>
    <p>Jednostavno je, samo trebaš upisati kontakte spolnih partnera (broj mobitela). Savjetujemo ti da uneseš kontakte svih spolnih partnera u zadnjih 6 mjeseci. Ovo je najčešći period prijenosa većine spolno prenosivih infekcija. Nakon unosa, RiskRadar obavještavanje partnera automatski šalje poruku koja informira partnere o mogućoj izloženosti spolno prenosivoj infekciji i lokacijama na kojima može obaviti testiranje.</p>
    <p><u>Plaća li se ova usluga?</u></p>
    <p>Ne, slanje poruke pomoću RiskRadar obavještavanja partnera je besplatno.</p>
    <p><u>Spremaju li se podaci koje unesem?</u></p>
    <p>Nisu potrebni nikakvi podaci kojima bi te se moglo identificirati. Kontakti spolnih partnera brišu se iz sustava automatski nakon slanja poruke. Za statistiku korištenja usluge, sprema se samo brojčana količina poslanih poruka. Svi pružatelji usluga obvezni su zakonom prikupljati vrijeme, datum i IP adresu korištenog računalnog uređaja. Ovi podaci koriste se samo u slučaju zlouporabe </p>
    <p><u>Zašto bih trebao/la upozoriti spolne partnere?</u></p>
    <p>Svi smo dio spolne mreže. Obavještavanje spolnih partnera je presudno za razbijanje prijenosnih lanaca spolno prenosivih infekcija.</p>
    <p><u>Može li se RiskRadar obavještavanje partnera koristiti i bez kôda?</u></p>
    <p>Ne, samo će osobe s dijagnosticiranom infekcijom moći dobiti kôd na lokacijama koje mogu generirati kôd za korištenje aplikacije (Klinika i sl.). </p>
</div>
