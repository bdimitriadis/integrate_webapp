<h2>PN FAQs</h2>
<div class="faq">
    <p><u>Che cos'è?</u></p>
    <p>Il RiskRadar Partner Notification Tool è un servizio gratuito e confidenziale, che consente alle persone di notificare i/le loro partner sessuali a seguito della diagnosi per un’infezione sessualmente trasmissibile (IST) .</p>
    <p><u>Come vi si accede?</u></p>
    <p>Il RiskRadar Partner Notification Tool è accessibile in un'area riservata di questo sito web, attraverso un codice fornito dall’operatore sanitario al momento della diagnosi. Si può accedervi  da casa o da un qualsiasi luogo con accesso a Internet. È necessario inserire il codice ricevuto nell'area di convalida e quindi premere il tasto Invia.</p>
    <p><u>A che cosa serve?</u></p>
    <p>Informare un/a partner sessuale di una recente infezione può incoraggiarlo/a a sottoporsi ai test e ai trattamenti. Il RiskRadar Partner Notification Tool è stato messo a punto per rispondere a situazioni in cui non si riesca a comunicare ai/lle partner sessuali una recente diagnosi per IST a causa di scarsa fiducia, sicurezza o volontà. La maggior parte delle persone preferisce essere avvisata di persona o non anonimamente, attraverso un messaggio personale. Se qualcuno oltre ai/lle tuoi/e partner sessuali può leggere i messaggi che vuoi inviare, non utilizzare il RiskRadar Partner Notification Tool.</p>
    <p><u>Come funziona?</u></p>
    <p>Utilizzarlo è semplice; ti verrà richiesto solo di inserire i contatti dei/lle tuoi/e partner sessuali (il loro numero di telefono cellulare). Ti consigliamo di inserire i contatti di tutti/e i/le partner sessuali degli ultimi 6 mesi. Questo è il periodo di trasmissione più probabile per la maggior parte delle IST. Al momento dell'invio, il RiskRadar Partner Notification Tool spedirà automaticamente un messaggio che informa della probabilità di un recente contatto con un partner sessuale che ha ricevuto una diagnosi per IST, insieme all'indicazione dei centri di testing più vicini.</p>
    <p><u>È necessario pagare qualcosa?</u></p>
    <p>No, l'invio di messaggi è gratuito.</p>
    <p><u>Vengono registrati dati?</u></p>
    <p>Non sono richiesti dati di identificazione in alcun caso. I contatti dei/lle partner sessuali vengono eliminati automaticamente dal sistema dopo l'invio dei messaggi. Per le statistiche sull'utilizzo del RiskRadar Partner Notification Tool, viene registrato il numero di messaggi inviati. Qualsiasi fornitore di servizi dati è tenuto per legge a registrare l'ora, la data e l'IP del dispositivo informatico utilizzato. Questi dati sono utilizzati solo in caso di uso improprio, per fini inerenti la responsabilità civile.</p>
    <p><u>Perché dovrei avvertire i/le partner sessuali?</u></p>
    <p>Siamo una rete di contatti sessuali. Informare i partner sessuali è fondamentale per spezzare le catene di trasmissione delle infezioni sessualmente trasmissibili.</p>
    <p><u>È possibile utilizzare Risk Radar PN se non si dispone di un codice?</u></p>
    <p>No, solo le persone cui è stata diagnosticata una IST in uno dei centri che generano i codici di accesso al RiskRadar Partner Notification Tool possono usufruire di questo servizio.</p>
</div>
